# Notazione Lineare

Chiamiamo algoritmo un metodo risolutivo per un problema, descritto da un insieme di operazioni elementari o istruzioni. In altre parole un algoritmo è una sequenza finita di passi elementari che definiscono un procedimento mediante il quale è possibile risolvere un problema. Un passo elementare è chiamato anche operazione elementare oppure azione elementare oppure istruzione.

Una operazione si dice elementare se:

- è interpretata in modo univoco dall’esecutore;
- è direttamente eseguita dall’esecutore (uomo o macchina).

Cioè l’esecutore comprende in modo univoco che cosa deve fare e sa come farlo.

## Proprietà di un algoritmo

Un algoritmo gode necessariamente delle seguenti proprietà:

**Non ambiguità**
: ogni operazione descritta nell'algoritmo deve essere interpretata in modo
univoco dall’esecutore.

**Eseguibilità**
: l'esecutore deve essere in grado di eseguire ogni operazione descritta
nell'algoritmo in un tempo finito.

**Finitezza**
: Il numero di operazioni descritte nell'algoritmo deve essere finito e
l'esecuzione di quest'ultimo deve terminare in un tempo finito.

**Generalità**
: Deve produrre un risultato per ogni valore attribuito ai dati iniziali, cioè un
algoritmo deve risolvere tutti i problemi di una stessa classe

## Specifica di un algoritmo

In un algoritmo il risolutore descrive le operazioni necessarie per risolvere un problema ed anche l’ordine con cui le istruzioni devono essere eseguite

In un algoritmo occorre specificare:

- L’elenco degli oggetti da manipolare (dati iniziali) e l’elenco delle
  informazioni finali (risultati)
- L’insieme delle azioni da eseguire
- L’ordine esatto con cui le azioni devono essere eseguite e le condizioni che
  devono essere verificate perché ad una azione ne segua una piuttosto che un
  altra
